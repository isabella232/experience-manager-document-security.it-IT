---
source-git-commit: 3687bd5e276bd3445d12fb19d911f6a9ded1077d
workflow-type: ht
source-wordcount: '538'
ht-degree: 100%

---
# Contribuire alla documentazione di AEM Document Security Extension for Microsoft Office

Grazie per aver scelto di contribuire alla documentazione di AEM Document Security Extension for Microsoft Office. Accogliamo con favore i contributi offerti dalla nostra comunità di lettori e dai colleghi che collaborano con Adobe.

Questo file descrive le modalità con cui è possibile apportare il proprio contributo e specifica le linee guida da seguire.

## Codice di condotta per open source Adobe

Questo progetto ha adottato il [Codice di condotta per open source Adobe](code-of-conduct.md). Contribuendo alla documentazione di AEM si accetta implicitamente di aderire a questo codice di condotta. Puoi segnalare eventuali condotte scorrette a [Grp-opensourceoffice@adobe.com](mailto:Grp-opensourceoffice@adobe.com).

## Linee guida per contribuire

Pur accogliendo con favore qualsiasi contributo volto a migliorare la documentazione AEM, richiediamo che i partecipanti rispettino, ove possibile, determinati standard e linee guida. Per ulteriori informazioni, consulta le [Linee guida per contribuire alla documentazione di AEM](guidelines.md).

## Come contribuire

La procedura per apportare il proprio contributo è molto semplice. È possibile contribuire in due modi:

* [Segnalare un problema](#create-an-issue)
* [Creare una richiesta pull](#create-a-pull-request)

Il metodo scelto dipende dal grado di familiarità con le procedure di modifica della documentazione in GitHub.

>[!NOTE]
>
>I contributi inviati sono soggetti alle [condizioni d’uso di Adobe.](https://www.adobe.com/it/legal/terms.html)

### Segnalare un problema {#create-an-issue}

Desideri proporre un suggerimento o un’osservazione sulla documentazione corrente o segnalare un potenziale errore nella descrizione di una funzione? In questo caso puoi segnalare un problema. Questa modalità è appropriata anche se intendi proporre un tuo contributo ma non hai familiarità con le procedure per modificare la documentazione o creare una richiesta.

La segnalazione di un problema consente di descrivere facilmente la tua proposta per migliorare la documentazione, che verrà esaminata da un membro del team addetto alla documentazione dei AEM. A tale scopo, fai clic sul collegamento **Log an issue** (Registra un problema) in alto nel riquadro di navigazione a destra di qualsiasi pagina.

### Creare una richiesta pull {#create-a-pull-request}

Se noti un problema e sai con esattamente come correggerlo, puoi creare una richiesta. Le richieste consentono di apportare alla documentazione le modifiche desiderate che, prima di essere pubblicate, saranno esaminate da un membro del team addetto alla documentazione di AEM. A tale scopo, fai clic sul collegamento **Edit this page** (Modifica questa pagina) in alto nel riquadro di navigazione a destra di qualsiasi pagina.

Tutte le richieste devono essere accompagnate da un [contratto di licenza per i collaboratori (CLA) firmato.](https://opensource.adobe.com/cla.html) In questo modo si concede ad Adobe il permesso di ridistribuire i contributi come parte del progetto. È sufficiente inviare un CLA di Adobe una sola volta; se lo hai già inviato in passato, non è necessario ripetere questa operazione.

### Breve video introduttivo

Nel video seguente viene brevemente illustrato come segnalare un problema e creare una richiesta.

>[!VIDEO](https://video.tv.adobe.com/v/27069)

### Contributi da dipendenti Adobe

I dipendenti di Adobe che desiderano fornire un contributo possono utilizzare l’organizzazione `AdobeDocs` nell’archivio git aziendale.

Anche se saremo lieti di accogliere ed esaminare qualsiasi contributo presentato tramite l’archivio pubblico, le richieste da parte dei dipendenti Adobe sono più facili da elaborare e possono essere approvate più velocemente nell’archivio aziendale. Assicurati tuttavia che eventuali le informazioni proprietarie vengano affrontate solo nell’archivio aziendale.

## Ulteriori informazioni

Per ulteriori informazioni su come utilizzare la piattaforma di authoring GitHub, consulta la [Guida per i collaboratori alla documentazione di Adobe](https://experienceleague.adobe.com/docs/contributor/contributor-guide/introduction.html?lang=it).
